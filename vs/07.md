<div align="center" style="margin-top: 16px;">
    <strong>Otázka 6</strong>
</div>

<nav style="
    position: sticky;
    top: 0;
    z-index: 100;
    background: rgba(0,0,0,0.8);
    padding: 8px 0 4px 0;
    box-shadow: 0 2px 8px rgba(0,0,0,0.1);
    text-align: center;
">
    <a href="06.md" style="color:white; text-decoration:none; margin: 0 16px;">⬅️ Předchozí</a>
    <a href="../README.md" style="color:white; text-decoration:none; margin: 0 16px;">🏠 Domů</a>
    <a href="08.md" style="color:white; text-decoration:none; margin: 0 16px;">Následující ➡️</a>
</nav>

# 7 Správa chybových stavů aplikace v C++/Javě

**Otázka:** Předcházení chybovým stavům aplikace zejména prostřednictvím výjimek; automatizované testování kódu (smysl testů, jejich struktura, implementace); vhodná práce s pamětí v kontextu jazyka (např. garbage collecting, využití chytrých
ukazatelů aj.)

---

### Chyby a chybové stavy

Softwarová chyba je chyba nebo nedostatek v počítačovém programu, která způsobuje, že program nebo systém produkuje
nesprávné nebo neočekávané výsledky nebo se chová nežádoucím způsobem.
Softwarové chyby zahrnují velmi široký rozsah chování, jako jsou:

- vyprodukování chybného výstupu,
- chování v rozporu s uživatelskými požadavky nebo standardy,
- havárie programu,
- zacyklení programu,
- poškození, přepsání nebo nechtěné smazání dat,
- narušení bezpečnosti programu nebo systému,
- vyčerpání prostředků systému,
- ignorování událostí,
- selhání komunikace,
- nevyhovující rychlost nebo ovládání programu,
- nedostatečná nebo matoucí komunikace programu s uživatelem,
- neadekvátní signalizace chyb nebo stavu programu
- ...

Mnoho softwarových chyb je způsobeno programátorskými chybami, softwarové chyby však mohou být způsobeny i nevhodným
použitím programu nebo jeho nasazením v prostředí, se kterým jeho původní návrh nepočítal.

### Předcházení chybovým stavům

V Javě je správa chybových stavů často řešena pomocí výjimek.
Výjimky umožňují oddělit kód pro běžné zpracování od kódu pro zpracování chyb.
Poskytují tak mechanismus pro signalizaci a zpracování neočekávaných situací.
Jsou užitečné při ladění, protože podle typu výjimky můžeme poznat, co se v programu přihodilo špatně.

Výjimky je možné odchytávat (tradičně za pomoci try-catch bloků).
Při odchytávání výjimky nastavíme, jaký druh výjimky se odchytává pro danou část kódu.
V případě, že k takové výjimce dojde, bude spuštěna programátorem definovaná funkce, která se o problém postará.
Jakákoliv nezachycená výjimka způsobí havárii programu.

Java rozlišuje tři základní druhy výjimek: `Error`, `RuntimeException` a `Exception`.
Programátora však nutí k ošetření pouze poslední uvedené výjimky (třída `Exception`), ošetření prvních dvou je
dobrovolné.
Všechny výjimky jsou potomky jednoho rozhraní: `Throwable`.

![Hierarchie výjimek](img/exceptions.png)

S třídou `Throwable` se přímo nepracuje, poskytuje totiž velmi obecnou informaci, že nastala nějaká chyba.
Třída `Error` reprezentuje chyby virtuálního stroje (JVM), např. nedostatek paměti – `OutOfMemoryError` nebo přetečení
zásobníku – `StackOverflowError`.
V programu se obvykle neošetřují (některé ani nelze ošetřit).

Třída `Exception` a její potomci, mimo větev `RuntimeException`, jsou výjimky, u kterých překladač kontroluje, zda je
ošetřujeme.
Mezi typické zástupce patří chyby vzniklé při práci se vstupy a výstupy.
Na možnost výskytu výjimky musíme v kódu nějak reagovat (viz dále), jinak překladač vypíše upozornění a kód nepřeloží.

Třída `RuntimeException` a její potomci reprezentují chyby, na které lze také úspěšně reagovat, ale u kterých není
překladačem vyžadováno jejich ošetření.
Jsou to například `ArithmeticException`, `ArrayOutOfBoundsException`, `NullPointerException`
nebo `NumberFormatException`.
V mnoha případech může programátor předejít těmto výjimkám testováním aplikace nebo pečlivostí při programování.

**Jak vyřešit výjimky**

1. `Zachycení v bloku try-catch`: v try bloku provedeme všechny operace a pokud vznikne výjimka, zachytíme v catch bloku

```java
try {
    // hlídaný blok
} catch(Exception1 ex1) {
    // ošetření výjimky 1
} catch(Exception2 ex2) {
    // ošetření výjimky 2
} finally {
    // kód uvedený zde se provede vždy
}
``` 

2. `Předání výjimky volající metodě`: řekneme, že naše metoda může vyvolat výjimku, a ten kdo bude volat naši metodu
   musí vyřešit zpracování této výjimky

```java
public void openFile() throws IOException {} 
```

### Automatizované testy

Automatizované testy jsou softwarovým nástrojem, který umožňuje provádět opakované kontroly toho, jestli testovaná
aplikace funguje požadovaným způsobem.
Díky testům je možné již hotovou aplikaci rozšiřovat či měnit aniž by se vývojář musel bát, že změnami rozbije již
správně fungují části aplikace.
Testy kontrolují, že struktury, které v aplikaci existují, se chovají přesně tak jak mají.
Pojmem „test“ se rozumí testovací metoda, která slouží k testování nějaké metody programu.

Existuje více druhů testů:

- `unit testy`: tzv. atomický testy, ověřující jednu funkcionalitu
- `integration testy`: testují spolupráci mezi různými komponentami aplikace
- `system testy`: testují celý systém jako celek.
- `UI testy`: testy simulující běh aplikace, vykreslení UI a uživatelské interakce

V Javě se pro automatizované testování často používá knihovna JUnit.
Struktura konkrétního testu závisí na jeho typu.
Obecně však platí, že by test měl obsahovat volání metody, kterou testuje a kontrolu jejího výsledku.
Kontrola výsledků se provádí pomocí tzv. `assert` metod.
Tyto metody provádějí porovnání očekávaných hodnot se skutečnými.
Pokud jsou vyhodnoceny nepravdivě jako *false*, způsobí selhání testu.

V případě jednotkových testů je dobrou zásadou netestovat pouze kladný výsledek.
Velmi vhodné je vytvářet testy na okrajové hodnoty, při kterých se může testovaná metoda chovat špatně.
Tím zajistíme kontrolu toho, jestli se umí metoda vyrovnat s jakýmkoliv vstupem uživatele.

Testování je na tolik důležitá část vývoje, že existuje i postup řízení vývoje založený primárně na testech.
Jmenuje se **TDD** neboli **Test-Driven-Development**.
Tento styl vývoje je založen na tom, že si vývojář nejprve vymyslí a napíše testy na metodu, kterou má implementovat.
Po sepsání všech testů provádí implementaci a ověřuje správnost pomocí již existujících testů.

### Práce s pamětí

Každý program při převodu na proces získává místo v paměti.
Tento paměťový prostor se skládá z dvou hlavních částí, ve kterých je možné ukládat proměnné:

- stack - zásobník, menší a rychlejší
- heap - halda, větší a pomalejší

![Paměť procesu](img/memory.png)

Podle toho, jaký programovací jazyk se používá, se s touto přidělenou pamětí pracuje.
Java a C++ představují dva různé přístupy k správě paměti.
Java používá automatický garbage collector a C++ nabízí manuální a detailní kontrolu nad pamětí.

Java má vestavěný garbage collector, který automaticky spravuje paměť a uvolňuje objekty, které již nejsou použity.
To snižuje riziko memory leaks a dangling pointers.
Garbage collector běží na pozadí a používá různé algoritmy ke sledování a uvolňování nepoužívané paměti.
Díky garbage collectoru se programátor nemusí explicitně starat o alokaci a dealokaci paměti.

Objekty jsou alokovány na heapu a referenční proměnné jsou spravovány na stacku.
Stack neobsahuje pouze referenčí proměnné, ale také i ostatní proměnné s primitivními datovými typy.
Při volání metody jsou často vnitřní proměnné metody uloženy právě zde.
Po skončení dané metody se ze stacku automaticky mažou.
Pokud voláme metodu rekurzivně, zůstávají všechny zdroje alokované a může tak postupně dojít k vyčerpání místa ve stacku.

Java nemá podporu pro chytré ukazatele jako C++, protože správa paměti je řešena garbage collectorem.
Místo toho Java používá silné a slabé reference.
Ty mohou být užitečné v případě, že chceme, aby garbage collector mohl uvolnit objekt, pokud na něj neexistuje silná
reference.

V C++ má programátor plnou kontrolu nad alokací a dealokací paměti pomocí operátorů `new` a `delete`.
Manuální správa paměti je výkonnější, ale nese s sebou rizika memory leaks a dangling pointers.
C++ 11 a novější verze poskytují chytré ukazatele (smart pointers) jako:

- `std::unique_ptr`: jeden ukazatel na objekt v celé aplikaci (díky tomu se zvětšuje bezpečnost. Tím že se například
  jedné třídě předávají v parametru ukazatele, tak s těmi objekty může pracovat jen ta třída)
- `std::shared_ptr`: slouží k automatickému mazání - v podstatě je to stejné jako Garbage collector - jakmile zanikne
  poslední shared pointer na objekt, tak se automaticky smaže z heapu
- `std::weak_ptr`: používá se v kombinaci se shared pointer. Po smazání všech shared pointerů se smaže objekt, ale
  weak pointer zůstává - ukazuje na prázdné místo v paměti. To proč se weak pointer používá je ten, že když použijeme
  unique nebo shared, tak už nemůžeme použít klasický ukazatel.

Tyto chytré ukazatele pomáhají automatizovat správu paměti a minimalizují chyby spojené s ruční správou paměti.

#### Porovnání stylů správy paměti

`S Garbage Collection`

- **Výhody**:
    - *Zjednodušená správa paměti*: Java vývojáři nemusí ručně spravovat alokaci a dealokaci paměti, což snižuje
      kognitivní zátěž a snižuje riziko memory leaků.
    - *Automatické uvolňování paměti*: Garbage collector automaticky uvolňuje paměť, která již není využívána, což
      pomáhá předcházet overflow a zajišťuje efektivní využití zdrojů.
    - *Bezpečnost*: Automatická správa paměti v Javě pomáhá předcházet běžným programovacím chybám, jako jsou dangling
      pointers a dvojité uvolnění, které mohou být potenciálními bezpečnostními riziky.
- **Nevýhody**:
    - *Výkonnostní režie*: Garbage collector může spotřebovávat hodně výkonu. Načasování garbage collection je
      nepředvídatelné, což může vést k pauzám v provádění programu, což ovlivňuje výkon, zejména v aplikacích v reálném
      čase.
    - *Menší kontrola*: Vývojáři mají omezenou kontrolu nad načasováním a provozem garbage collectoru, což může být
      nevýhodou ve scénářích, kde je vyžadována přesná správa paměti a je to horší pro optimalizování.

`Bez Garbage Collection`

- **Výhody**:
    - *Větší kontrola*: Programátoři v C++ mají explicitní kontrolu nad alokací a dealokací paměti, což umožňuje
      optimalizovat využití paměti a výkon pro konkrétní potřeby. (Doom optimalizace)
    - *Výkon*: Díky ruční správě paměti může C++ dosáhnout vyššího výkonu tím, že se vyhne režii spojené s garbage
      collection, což je zásadní pro systémy, kde jsou klíčové výkon a nízká latence.

- **Nevýhody**:
    - *Zvýšená složitost*: Požadavek na ruční správu paměti zvyšuje složitost kódu a vyžaduje vyšší úroveň pozornosti od
      vývojářů, což může vést k chybám.
    - *Riziko úniků paměti a chyb*: Ruční správa paměti přináší riziko úniků paměti, visících ukazatelů a dalších
      souvisejících chyb, pokud není správně zvládnuta, což může způsobit pád aplikace nebo nepředvídatelné chování.
